
![[Pasted image 20220929030233.png|250]]

<br/>
<br/>

# Відкритий за замовчуванням
Це — відкритий та загальнодоступний для пропозицій та правок документ, кожна версія якого є свого роду квінтесенцією поглядів, думок та досвіду багатьох різних людей на проблему ефективної системи для обліку та обміну активами та цінностями в сучасному технологічному світі. Системи, що вбирає в себе та поєднує в гармонійну структуру найкращі із доступних рішень із цілого спектру областей знань, як, наприклад (але не обмежуючись), економіка, комп'ютерні технології, системи обробки даних, комп'ютерні мережі, криптографія, теорія ігор, соціальна антропологія, теорія грошей, та ін. 

Остання версія цього документу вільно поширюється через GitHub проекту.






# Сучасні FinTech та DeFi світи 
Погляньмо на сучасний світ фінансових технологій.  Це важливо зробити хоча б для того, щоб сформувати деякий спільний контекст — базовий набір понять, необхідний для опису подальших ідей. Це — свого роду спроба стиснути до максимально простих форм та слів ключові аспекти сучасного світу фінансових технологій, який вже зараз  переповнений вкрай складними для розуміння та аналізу рішеннями та ідеями, кількість яких динамічно приростає. Це апроірі не проста задача, яку, можливо виконати лише до певної  межі, у зв'язку із чим слід одразу обумовити два важливих моменти.

По-перше, володіючи певною експертизою в сучасних fin-tech рішеннях (особливо в частині децентралізованих та розподілених систем) я усвідомлюю її перманетну неповноту і обмеженість, яка природньо виникає внаслідок  цілого ряду причин. Я впевнений, для підготовленого читача, який має певний власний досвід аналітики тих, чи інших рішень ці обмеження є інтуітивно зрозумілими. 

По-друге, мета цього розділу — описати деякі базові поняття сучасного fin-tech та DeFi, виокремивши їх в незалежні самодостатні концепції, так щоб в подальшому можна було провести їх порівняння. При цьому, я свідомо допускаю компроміс із точністю, глибиною описуваних концепцій і повнотою опису, щоб максимально зменшити поріг розуміння, оскільки кінцева мета — не стільки експертний огляд речей[^1], скільки їх концептуальне порівняння між собою, через призми потреб ринку, технологічних, фізичних, економічних та концептуальних обмежень. 

[^1]: Для цього, безумовно, слід скористатись іншими роботами  *( #todo додати посилання на матеріали)*

<br/>
<br/>
<br/>


## Зворотно-несумісна еволюція
У світі компютерних тенхологій існує поняття "зворотної сумісності". Воно описує концепією, згідно з якою, наступні (новіші, похідні) версії продуктів, повинні зберігати сумісність із попередніми версіями, наприклад, форматами файлів. Це — чи не найбільш очевидний приклад зворотної сумісності, з яким зіштовхується кожен.
